### List of Contents
* [Intro](#intro)
* [Условия](#условия)
* [Тестове](#тестове)
* [Оценяване](#оценяване)

# Intro
Добре дошли в домашно по практикум №1. За него са ви предоставени следните файлове
  * _point.h_ - тук се намира декларацията на структурата Point заедно с реализациите на методите свързани с нея
  * _vector.h_ - тук се намира декларацията на класа Vector
  * _vector.cpp_ - тук се намират реализациите на методите свързани с класа Vector
  * _line.h_ - тук се намира декларацията на класа Line
  * _line.cpp_ - тук се намират реализациите на методите свързани с класа Line
  * _main.cpp_ - тук се изпълняват множество примерни "малки програмки", свързани с реализираните методи, които се използват в автоматичните тестове 
  * _Makefile_

Вие работите във файловете _vector.cpp_ и _line.cpp_, като методите които трябва да реализирате са отбелязани с TODO. Останалите файлове могат да останат непроменени, като main.cpp трябва да бъде същият за да вървят правилно тестовете. Все пак можете да промените някой файл (_main.cpp_, например) докато тествате нещата и просто да не push-вате промените направени по него. Ако случайно без да искате загубите оригинала на някой от файловете винаги можете да си го копирате отново от lines-and-vectors-template. Ако намерите за нужно да добавите нови методи към класовете или нови файлове към проекта, осигурите, че те не пречат на коректното работене на автоматичните тестове и че спазват правилата за качествен код (ако методите се ползват само вътре в класа да са private, например).

Условията са записани във самите файлове, но все пак по-долу ще намерите описание на задачите. Също така имате описание как да намерите какви са автоматичните тестове, които се пускат върху вашия код.

Забележка: ще забележите, че в кода се използва int за координатите на точките/векторите и за коефициентите A, B, C в общото уравнение на правата вместо double. Това е с цел да си спестим нуждата от дефиниране на метод eql който да сравнява числата от тип double, нужда която най-вероятно сте коментирали в часовете по програмиране.

# Условия

### във vector.cpp
| № |Име на метода|Описание|Брой точки|
|:-:|:---:|:---:|:---:|
| 1 | Vector(const Point p1, const Point p2)     | Конструира вектор по подадени две точки (с координати във второто измерение), посоката му е от първата точка към втората | 1 |
| 2 | Vector sum(const Vector& other)            | Връща нов вектор, представляващ сумата на сегашния вектор и подаденият на метода вектор | 1 |
| 3 | Vector times_num(int num)                  | Връща нов вектор, представляващ произведението на сегашния вектор и подаденото на метода число | 1 |
| 4 | bool is_colinear(const Vector& other)      | Проверява дали сегашният вектор е колинеарен на подадения* | 2 |
| 5 | double length()                            | Връща дължината на сегашния вектор | 1 |
| 6 | int dot_product(const Vector& other)       | Връща скаларното произведение на сегашния вектор и подаденият на метод вектор | 1 |
| 7 | int area(const Vector v1, const Vector v2) | Връща лицето на триъгълника, дефиниран от два вектора и сбора им** | 2 |

\* Ако не сте сигурни как да процедирате с тази реализация си отговорете на въпроса "На какво е еквивалентно това вектора да колинеарни?" <br>
\** Спомнете си (или проверете в гугъл) има ли начин, знаейки страните на един триъгълник, да намерим лицето му

### в line.cpp
| № |Име на метода|Описание|Брой точки|
|:-:|:---:|:---:|:---:|
| 1 | Line(const Point p, const Vector& v) | Конструира права по дадени точка и вектор | 1 |
| 1 | Line(const Point p1, const Point p2) | Конструира права по дадени две точки* | 2 |
| 1 | bool are_parallel(const Line& other) | Проверява дали сегашната права е успоредна на подадената** | 2 |
| 1 | bool is_orthogonal(const Line& other) | Проверява дали сегашната права е перпендикулярна на подадената*** | 2 |
| 1 | Vector colinear() | Връща колинеарен на правата вектор | 1 |
| 1 | Vector orthogonal() | Връща перпендикулярен на правата вектор | 1 |
| 1 | Line parallel(const Point p) | Връща права, успоредна на сегашната, минаваща през подадената точка**** | 1 |
| 1 | Line orthogonal(const Point p) | Връща права, перпендикулярна на сегашната, минаваща през подадената точка**** | 1 |

\* Ако не сте сигурни как да процедирате с тази реализация си отговорете на въпроса "Как мога да преизползвам предишния конструктор в дефиницията на този?" <br>
\** В час казахме, че коефициентите A и B определят ъгъла между правата и осите Ox и Oy, а C определя позицията и. Това подсказва ли ви нещо за начина по който изглеждат успоредните прави, представени чрез общото си уравнение? Спомнете си също допълнителните задачи върху прави, които ви бяхме пуснали преди няколко седмици. <br>
\*** Знаем как изглежда перпендикулярен на правата вектор. Той на коя права ще е колинеарен? <br>
\**** Една права има безброй много успоредни/перпендикулярни на себе си прави, но само една от тях ще минава през точката p.

Както може би забелязвате, задачите които дават по 2 точки изискват малко повече мисъл от вас, защото не са казвани в час, т.е. се очаква допълнително обяснение защо сте ги реализирали точно по начина, по койте сте. Тези обяснения може да оставите като коментар в самия код или като допълнителен .txt/.pdf файл в проекта ви. Липсващо обяснение носи 0 точки за реализираният метод ( това се отнася само за задачите, които носят 2 точки ). Част от следствията от тези доказателства ще ви трябват и в решението на една от задачите в домашното по теория - ако сте ги доказали тук, там можете да ги ползвате наготово. 

Броят получени точки зависи и от качеството на кода - важно е да избягвате ненужни повторения на код, некачествени наименования на променливи и т.н. 

# Тестове
Тестовете, които се пускат върху вашия код можете да намерите описани в автоматично генерирания файл autograding.json, намиращ се в .github/classroom/. Вие нямате правото да променяте този файл и ще следим за това дали е бил променян не от GitHub Classroom бота - подобна "външна намеса" води до анулиране на работата ви. Ако имате проблем в достъпването на файла с тестовете или имате въпроси по самите тях винаги можете да питате, като най-удобното място за задаване на въпрости относно домашните е като ни пишете на мейл или в частните коментари на гугъл класруум. Също ще забележите, че има автоматично генериран Feedback pull request - не го merge-вайте, възможно е в него да ви оставяме коментари относно работата ви.

# Оценяване
Скалата за оценяване е следната
| Точки | Оценка |
|:-----:|:------:|
| 20 | 6.00 |
| 18 | 5.50 |
| 16 | 5.00 |
| 15 | 4.50 |
| 14 | 4.00 |
| 12 | 3.50 |
| 10 | 3.00 |
| >10 | 2.00 |
